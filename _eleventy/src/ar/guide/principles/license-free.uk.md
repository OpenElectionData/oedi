---
title: 'Принцип 8: Виборчі дані вважаються відкритими, якщо вони є безліцензійними.'
title_short: 'Принцип 8: не потребують ліцензії'
chapter_id: 17
section: 2
---

![не потребують ліцензії]({{ site.url }}/\_assets/images/inventory/principles/license-free.png)

Ліцензії використовуються для того, щоб встановити правила використання, повторного використання, чи поширення інформації. Насправді відкриті та публічні виборчі дані повинні бути доступні для «максимально можливого повторного використання», тож не повинно бути ніяких обмежень щодо такого повторного використання.[^1] Безліцензійні дані – це дані, які відкриті для повторного використання та повторного поширення з будь-якою ціллю.

Зазвичай, ліцензія – це набір зобов'язань на які погоджується користувач, щоб отримати доступ до даних та право на їхнє копіювання. В приватному секторі результати роботи охороняються авторським правом, і ліцензія необхідна щоб зняти обмеження "всі права захищені", яке встановлюється за замовчуванням. В книзі [«Відкриті урядові дані: книга»](https://opengovdata.io/2014/no-discrimination-license-free/), Джошуа Тоберер описує безліцензійні дані як дані, які «не обмежені жодним законом про інтелектуальну власність, включаючи авторське право, патенти і торгові марки, договірні умови, або інші довільні обмеження». Оскільки авторське право може встановлювати різні обмеження, може виникнути необхідність, щоб ОУВП чітко надавали виборчим даним статусу суспільного надбання. Якщо в певній країні авторське право застосовується до громадської інформації, то ОУВП повинні дати таким даним статус суспільного надбання через компетентні органи.

Згідно з рекомендаціями документу [«Принципи політики відкритих даних»](http://sunlightfoundation.com/opendataguidelines/#license-free), дані «повинні бути офіційно передані в громадське користування в якості суспільного надбання», якщо немає чіткого визначення щодо їхнього статусу суспільного надбання усього світу.[^2] Тоберер відзначає, що у випадку Сполучених Штатів, ліцензії зазвичай базуються на авторському праві та інших суміжних обмеженнях. Більшість даних федерального уряду в Сполучених Штатах не є об'єктом авторського права.[^3] Отож, використання ліцензії щодо виборчих даних "суперечить давній традиції надання даним федерального уряду статусу суспільного надбання". Такі дані є "створеними у вільному доступі" в якості суспільного надбання, та не вимагають окремої ліцензії для визначення їхньої відкритості. Однак, в багатьох Європейських країнах уряд застосовує авторське право до створених ним даних. В таких випадках, необхідне ліцензування для надання таким даним статусу суспільного надбання і передання їх в відкритий доступ.

Аргентина є яскравим прикладом того, як виборчі дані в країні чітко отримують статусу суспільного надбання. Уряд створив спеціальний веб-портал для публікації урядових даних, який є одним з шляхів дотримання зобов'язань в рамках Партнерства «Відкритий уряд» (ПВУ). В 2013 році, на порталі даних було опубліковано [попередні результати голосування](http://datospublicos.gob.ar/data/dataset/elecciones-2013). Окрім того, до цих даних було застосовано відкриту ліцензію Open Data Commons Open Database License (ODbL), яка не обмежує використання чи повторне поширення виборчих даних, та це ліцензування було широко прорекламоване для заохочення громадян ознайомлюватися з даними та використовувати їх.

> Розвиток ліцензії «Відкритий Уряд» Великобританії: від мінімальних вимог до максимальної відкритості. Ліцензія Великобританії «Відкритий Уряд», під якою уряд Великобританії публікує інформацію державного сектору відноситься до ліцензії «Відкритий Уряд». В [першій версії ліцензії](http://www.nationalarchives.gov.uk/doc/open-government-licence/version/1/) користувачі повинні були переконатися, що вони «не вводять в оману інших та не спотворюють інформацію». Уряд Великобританії радився з членами спільноти відкритих даних, включаючи членів [Консультативної ради «Open Definition»](http://opendefinition.org/advisory-council/). За результатами таких нарад, в 2013 році було опубліковано [версію ліцензії 2.0.](http://www.nationalarchives.gov.uk/doc/open-government-licence/version/2/) В версії ліцензії 2.0, уряд навмисне прибрав визначення «вводити в оману», тому що він не хотів обмежувати використання даних. Прибравши цю вимогу (та залишивши тільки вимогу вказання автора і джерела[^4]), Ліцензія Великобританії «Відкритий Уряд» стала [відповідати вимогам «визначення відкритості»](http://opendefinition.org/licenses/process/) встановленим спільнотою відкритих даних.

[^1]: Фраза «максимально можливе повторне використання» з'являється в документі «Принципи політики відкритих даних», створеному організацією Sunlight Foundation. «Якщо інформація є істинно публічною та доступною для максимально можливого повторного використання, то жодна ліцензія не повинна обмежувати можливість повторного використання такої інформації.»
[^2]: Згідно з рекомендаціями документу ["Принципи політики відкритих даних"](http://sunlightfoundation.com/opendataguidelines/#license-free), найкраще застосовувати ліцензію Creative Commons CC0 або ліцензію Open Data Commons Public Domain Dedication and License (PDDL), оскільки вони обидві поєднують відмову від прав та ліцензію.
[^3]: У випадку, якщо доступ до даних федерального уряду є обмеженим, наступна сторінка містить інструкцію для забезпечення опублікування відкритих урядових даних в Сполучених Штатах: [Книга «Відкриті урядові дані: найкращі формулювання для визначення „Безліцензійних“ даних»](https://theunitedstates.io/licensing/) Ця сторінка містить приклади формулювань, які можна прикріплювати до даних, щоб вказати, що дані «відповідають критеріям принципу „безліцензійності“», не залежно від того, ким такі дані були створені – урядом чи підрядником уряду.
[^4]: Версія ліцензії 2.0 вимагає, щоб користувач «вказав джерело інформації, додавши відповідний опис наданий Постачальником(ами) інформації та, якщо це можливо, посилання на джерело».
