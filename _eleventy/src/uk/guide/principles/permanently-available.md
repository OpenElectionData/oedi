---
title: 'Принцип 9: Виборчі дані вважаються відкритими, якщо вони знаходяться в постійному доступі.'
title_short: 'Принцип 9: знаходяться в постійному доступі'
chapter_id: 18
section: 2
---

![знаходяться в постійному доступі]({{ site.url }}/\_assets/images/inventory/principles/permanently-available.png)

Виборчі дані повинні мати незмінне розташування на необмежений період часу. За визначенням документу ["Принципи політики відкритих даних"](http://sunlightfoundation.com/opendataguidelines/#open-access), дані, які знаходяться в постійному доступі – це дані, які мають «незмінне розташування онлайн» або «завжди доступні в архіві». Дані, які надаються в доступ на короткий період часу не є відкритими даними. Одним зі способів забезпечення постійної доступності даних – є їхнє розташування за незмінною адресою в інтернеті (напр. незмінний URL). Постійна та стабільна веб-адреса надає громадськості доступ до даних та можливість поширювати їх надаючи посилання на пряме (та незмінне) джерело. Набори даних з попередніх виборів можуть знадобитися для розуміння та оцінки поточного виборчого процесу. Набори даних, такі як набори даних щодо державних витрат часто можна напряму порівняти з попередніми (напр. історичними) даними. Організації зі спостереження за виборами порівнюють поточні набори виборчих даних, такі як список виборців, фінансування кампанії чи результати голосування та набори даних з попередніх виборів, для того щоб оцінити якість даних. Отож, незмінність є важливою вимогою, яка забезпечує перетворення «поточних» наборів даних в «історичні». Якщо набори даних зникають, то вони є недоступними для користування; якщо дані неможливо використати, то вони не є відкритими. Один з практичних способів, який ОУВП можуть застосувати для забезпечення постійної доступності виборчих даних – опублікувати їх на онлайн-порталі виборчих даних, або в онлайн-архіві.
