---
title: 'အပိုင်း ၁။ ရွေးကောက်ပွဲ သမာသမတ်ကျမှု'
title_short: ''
lang: my
chapter_id: 3
section:
permalink: '/guide/electoral-integrity/'
---

ရွေးကောက်ပွဲများသည် [ဒီမိုကရေစီအခြေပြုသည့် လူထုလက်ခံမှု](/my/guide/electoral-integrity/why-we-care/) ၏ အခြေခံအုတ်မြစ်ဖြစ်သည်။ ရွေးကောက်ပွဲများသည် ပြည်သူလူထုမှ လက်ရှိခေါင်းဆောင်များကို ရာထူးမှ ဖယ်ရှားခြင်း၊ ခေါင်းဆောင်သစ်များကို ရာထူးတင်မြှောက်ခြင်း စသည်ဖြင် တာဝန်ခံတာဝန်ယူခိုင်းစေနိုင်သည့် နည်းလမ်းတစ်ခုဖြစ်သည်။ [ယုံကြည်ရလောက်သည့် ရွေးကောက်ပွဲ](/my/guide/electoral-integrity/credible-elections/) တစ်ခု တွင် လူပေါင်းစုံပါဝင်နိုင်မှု၊ ပွင့်လင်းမြင်သာမှု၊ တာဝန်ယူတာဝန်ခံမှုနှင့် အပြိုင်အဆိုင်ရှိမှု စသည့် လက္ခဏာရပ်များ ရှိရမည်။ ရွေးကောက်ပွဲဟုပြောလိုက်သည်နှင့် လူအတော်များများမှာ ရွေးကောက်ပွဲနေ့တစ်ရက်သို့သာ အာရုံရောက်တတ်ကြ သော်လည်း ရွေးကောက်ပွဲများသည် အစိတ်အပိုင်းများစွာပါဝင်သည့် [ဖြစ်စဉ်](/my/guide/electoral-integrity/elections-are-a-process/) တစ်ခုဖြစ်သည်။ ရွေးကောက်ပွဲအဆင့်တိုင်းတွင် [ပြည်သူလူထု၏ယုံကြည်မှု](/my/guide/electoral-integrity/public-confidence/) သည် ရွေးကောက်ပွဲများ သမာသမတ်ကျရေးအတွက် အဓိကကျသည်။ နိုင်ငံသားပြည်သူများ အနေဖြင့် ရွေးကောက်ပွဲဖြစ်စဉ်တွင် ပါဝင်ဆင်နွှဲနိုင်၊ ရွေးကောက်ပွဲဖြစ်စဉ်ကိုနားလည်နိုင်၊ အကဲဖြတ်နိုင်၊ နောက်ဆုံးယင်း ရွေးကောက်ပွဲဖြစ်စဉ်ကို လက်ခံနိုင်ရန် အလို့ငှာ ရွေးကောက်ပွဲဆိုင်ရာ သတင်းအချက်အလက်များသည် နိုင်ငံသားအားလုံး အတွက် လက်လှမ်းမီ ရပေမည်။ လွန်ခဲ့သည့် ဆယ်စုနှစ် ၃ ခုကျော်အတွင်း ကမ္ဘာတစ်ဝှမ်းလုံးရှိ နိုင်ငံသားပြည်သူများ မိမိတို့နိုင်ငံအသီးသီးရှိ ဒီမိုကရက်တစ်ဖြစ်စဉ်များတွင် [ရွေးကောက်ပွဲစောင့်ကြည့်လေ့လာသူများ](/my/guide/electoral-integrity/election-observation/) အဖြစ် ပါဝင်ဆင်နွှဲနိုင်ရန် ပါတီဘက်လိုက်မှုကင်းသည့် နိုင်ငံသားများစု၍ တစ်ကမ္ဘာလုံးဆိုင်ရာ လှုပ်ရှားမှုတစ်ရပ် ပေါ်ပေါက်လာပြီး စည်းရုံးလှုပ်ရှား လာခဲ့ကြသည်။

![ကုလသမဂ္ဂဓါတ်ပုံ, Tim McKulka](/assets/images/guide/UN-Photo-Tim-McKulka-433970.jpg)
