---
title: 'Вибори – це процес'
title_short: ''
lang: uk
chapter_id: 6
section: 3
permalink: '/guide/electoral-integrity/elections-are-a-process/'
---

Вибори – це процес, а не подія. Кожні вибори мають багато складових та залучають численні установи та діячів як у передвиборчий період, так і в день виборів та післявиборчий період, що впливає на їхню прозорість, інклюзивність, підзвітність та конкурентність.

 ![Фото ОНН, Мартін Перрет](/images/guide/UN-Photo-Martine-Perret-130870.jpg) 

В передвиборчий період законодавчі органи та державні установи розробляють чи вдосконалюють законодавчо-нормативну базу для проведення виборів. [ОУВП](/uk/guide/key-categories/emb-administration/) проводять ряд заходів з підготовки до дня виборів та встановлення результатів голосування. В залежності від типу виборів та виборчої системи, органи влади також можуть встановлювати [межі виборчих округів](/uk/guide/key-categories/electoral-boundaries/). ОУВП або державні установи [реєструють політичні партії](/uk/guide/key-categories/political-party-registration/) та вирішують які партії та/або кандидати відповідають [вимогам до балотування](/uk/guide/key-categories/ballot-qualification/). Вони також надають акредитацію міжнародним та громадським (внутрішнім) спостерігачам, довіреним особам кандидатів та партій, а також мас медіа для можливості бути присутніми під час виборчих процедур. ОУВП та інші уповноважені органи зазвичай відповідають за процес [реєстрації виборців](/uk/guide/key-categories/voter-registration/), щоб усі громадяни, які мають право голосу, були внесени до [списку виборців](/uk/guide/key-categories/voter-lists/). Виборцям інколи потрібно вжити деяких заходів для реєстрації, а в деяких випадках вони можуть виправити або оновити свої дані в списку виборців. Тим часом, політичні партії та кандидати проводять агітацію, щоб збільшити кількість своїх прихильників. ОУВП та організації громадянського суспільства вживають заходів з [просвіти виборців](/uk/guide/key-categories/voter-education/), щоб громадяни розуміли виборчі процедури та могли зробити обдуманий вибір в кабіні для голосування. ОУВП також проводять адміністративну підготовку та підготовку логістики, включаючи закупівлю та доставку матеріалів, а також набір та навчання працівників виборчих комісій.

В день виборів, особи, які мають право голосу, віддають свої голоси на [виборчих дільницях](/uk/guide/key-categories/polling-stations/). Виборчі чиновники сприяють проведенню голосування, а по його закінченню проводять підрахунок голосів. Акредитовані спостерігачі від політичних партій та кандидатів, незаангажовані групи громадянського суспільства та міжнародні організації, а також мас медіа часто здійснюють спостереження під час процесу голосування та підрахунку. Результати підрахунку голосів надсилають у центри зведення результатів та, зрештою, в центр кінцевого зведення результатів, де підбиваються [попередні результати голосування](/uk/guide/key-categories/election-results/). [Виборчі спори та скарги](/uk/guide/key-categories/complaints-and-disputes/) стосовно різних інцидентів до та під час дня виборів мирно вирішуються юридичним шляхом, через подання скарги до ОУВП або через суд. Часто ОУВП публікують [кінцеві, вивірені результати](/uk/guide/key-categories/election-results/) через кілька днів, а інколи й тижнів.

У післявиборчий період зацікавлені сторони мають шанс оцінити процес та запровадити необхідні реформи. ОУВП та групи громадянського суспільства оцінюють виборчий процес та шукають шляхів реформування та вдосконалення кожного етапу. Міжвиборчий період є також важливим, оскільки цей час використовується для підготовки до майбутніх виборів, включаючи оновлення [списків виборців](/uk/guide/key-categories/voter-lists/) та вирішення проблем законодавства чи інституційного управління.

Вибори – це процес

[![Вибори – це процес](/images/guide/elections-are-a-process-en.png)](/images/guide/elections-are-a-process-en.png)
