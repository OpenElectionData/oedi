---
title: 'Чому вибори є важливими для нас?'
title_short: ''
lang: uk
chapter_id: 4
section: 3
permalink: '/guide/electoral-integrity/why-we-care/'
---

Демократія вимагає більше ніж виборів, без проведення справжніх виборів демократія неможлива в жодній країні. Вибори – це основа законності демократії. Вибори дають громадянам можливість притягнути своїх лідерів до відповідальності, не підтримавши їх на наступних виборах, або пообіцявши притягнути до відповідальності лідерів, яких було успішно обрано. Вони виступаютьмеханізмом мирної передачі політичної влади. Вибори також допомагають демократії забезпечити кращий рівень життя, пов'язуючи інтереси виборців з інтересами уряду та дозволяючи громадянам обирати представників, які відстоюватимуть їхні інтереси. Справжні вибори націлені на довготермінові цілі розвитку, які є основою належного урядування.

![Фото ООН, Стейтон Вінтер](/assets/images/guide/UN-Photo-Staton-Winter-482798.jpg)

> _«Якщо електорат вірить в те, що вибори були проведені чесно та справедливо, вони можуть стати ефективним каталізатором для кращого урядування, безпеки та розвитку людства. Однак, за відсутності надійних виборів, громадяни не мають шансу змінити політичну владу мирним шляхом.»_
>
> **Кофі Аннан**
>
> зі звіту [«Поглиблюючи демократію: Стратегія підвищення цілісності виборів по всьому світі»](http://www.idea.int/news/deepening-democracy-a-strategy-for-improving-the-integrity-of-elections-worldwide.cfm), створеного [Глобальною комісією з виборів, демократії та безпеки](http://www.kofiannanfoundation.org/topics/supporting-democracy-and-elections-with-integrity/).

До основних прав громадян відноситься право участі в урядуванні та веденні державних справ в своїй країні. Вони мають право голосувати та бути обраними під час регулярних виборів, без жодної дискримінації. Воля народу, висловлена через бюлетені, є основою влади демократичного уряду. Ці поняття охороняються статтею 21 [Загальної декларація прав людини](http://www.un.org/uk/documents/udhr/index.shtml) (Загальна декларація), статтею 25 [Міжнародного пакту про громадянські і політичні права](http://www.ohchr.org/uk/professionalinterest/pages/ccpr.aspx) (МПГПП) та іншими міжнародними інструментами забезпечення прав людини. Вони базуються на принципі, що вибори належать народу та є ключовою ознакою будь-якої справжньої демократії.
