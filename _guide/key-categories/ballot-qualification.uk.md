---
title: 'Вимоги для балотування'
title_short: ''
lang: uk
chapter_id: 26
section: 19
permalink: '/guide/key-categories/ballot-qualification/'
---

![Ballot Qualification](/assets/images/inventory/categories/ballot-qualification.png)

### Що таке вимоги до балотування?

Кожний виборчий процес має вимоги до учасників виборів та процедури їхнього відбору. Такі вимоги повинні встановлювати чіткі критерії:

- як політичні партії та/або кандидати повинні подавати документи на участь у виборах;
- як вони будуть відбиратися;
- як вони будуть внесені в списку бюлетеня.[^1]

Такі вимоги не повинні надто обмежувати чи дискримінувати певні групи чи громадян (однак, вимогами зазвичай встановлюється мінімальний вік та, в деяких випадках, обмеження щодо громадянства батьків або подвійного громадянства). Вимоги щодо балотування також повинні включати чіткі та реалістичні часові рамки, щоб майбутні учасники виборчих перегонів мали достатньо часу, щоб вжити необхідних заходів та відповідати вимогам до кандидатів. В багатьох країнах необхідно зібрати підписи зареєстрованих виборців, інколи навіть з мінімальним географічним розподілом, та/або внести збір. В Кенії, наприклад, претенденти на участь в президентських виборах в 2013р. повинні були зібрати 2 000 підписів зареєстрованих виборців в більш ніж половині (24) з 47 округів країни.

### Чому вимоги до балотування є важливими?

Вимоги до балотування дозволяє впевнитися, що громадяни справді мають можливість бути обраними. Чіткі та недискримінаційні вимоги до балотування дозволяють громадянам та партіям зрозуміти чи можуть вони взяти участь у виборах, і що необхідно для цього зробити. Водночас, ці вимоги гарантують, що особи та партії, які не мають права бути обраними, не будуть допущені до участі. Володіючи інформацією про вимоги до балотування, громадяни можуть зрозуміти що необхідно для реєстрації в якості кандидата. Вони також можуть отримати інформацію про те, як допомогти кандидату, наприклад, віддавши підпис за його висування. Організації громадянського суспільства, політичні партії та мас медіа можуть використати інформацію про вимоги до балотування, щоб визначити, чи дають вони рівні можливості громадянам, які хочуть взяти участь у виборах. Вони також можуть ознайомитися з інформацією про те, хто подавав документи на реєстрацію, хто був зареєстрований, та кому було відмовлено в реєстрації, щоб оцінити, чи були правильно та чесно застосовані вимоги. Інформація щодо кількості прийнятих та відхилених підписів на підтримку висування кандидатів, а також їхні географічні дані також можу бути використана при такому оцінюванні. Такий тип аналізу дозволяє групам оцінити інклюзивність та конкурентність виборів.

### Приклад даних щодо вимог до балотування

Інформація про вимоги до балотування, включає часові рамки та процедури; інформацію про кандидатів, які подавали документи на реєстрацію, які були затверджені та яким було відмовлено та чому; імена осіб, які віддали підписи на підтримку висування кандидатів (по кожному кандидату окремо, включаючи географічну інформацію якщо це необхідно); кількість поданих підписів на підтримку висування, прийнятих та відхилених.

[^1]: Вимоги до балотування можуть також застосовуватися до референдумів та інших ініціатив, що передбачають голосування.
