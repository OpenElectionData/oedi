---
title: 'Виборчі скарги, спори та їх вирішення'
title_short: ''
lang: uk
chapter_id: 35
section: 19
permalink: '/guide/key-categories/complaints-and-disputes/'
---

![Electoral Complaints, Disputes and Resolution](/assets/images/inventory/categories/electoral-complaints-and-disputes.png)

### Що таке виборчі скарги, спори та їх вирішення?

Процес демократичних виборів включає системи вирішення скарг по кожному елементу виборчого процесу. Ці механізми подання виборчих скарг дозволяють виборцям, кандидатам та політичним партіям офіційно висловити свою стурбованість та отримати належне задоволення своїх скарг. Наприклад, повинні існувати системи розгляду скарг стосовно вимог до балотування, реєстрації виборців, реєстрації політичних партій та підрахунку голосів (та ін.). Процедура оскарження повинна забезпечувати належний процес розгляду, рівний захист перед законом та ефективне покарання порушників. Як правило, процедура оскарження є частиною виборчого законодавства. Цей процес повинен бути чітким, доступним, вільним від необґрунтованих перешкод (наприклад, дискримінація або неправомірне обмеження активного чи пасивного виборчого права), та забезпечувати вчасне вирішення спорів, прийняття рішень та виконання покарань. Для забезпечення чесного процесу оскарження, адміністративний або судовий орган, який відповідає за розгляд виборчих скарг, повинен бути і виглядати за сторони неупередженими, незалежним та компетентним. Деякі країни мають спеціальні виборчі трибунали, наприклад трибунал [Мексики](http://portal.te.gob.mx/uk/contenido/about-us), заснований в 1987р.. В інших країнах є державний омбудсмен або інше управління, яке відповідає за розгляд скарг та індивідуальних заяв, наприклад, [Комісія адміністративної юстиції](http://www.ombudsman.go.ke/), в Кенії, заснована в 2011р., та [«Defensoria del Pueblo»](http://www.defensoria.gob.pe/), в Перу заснована в 1993р..

### Чому виборчі скарги, спори та їх вирішення є важливими?

Ефективна система розгляду скарг дає виборцям, кандидатам та політичним партіям впевненість у тому, що причини їхнього занепокоєння серйозно розглядаються. Системи вирішення виборчих спорів дають виборцям, кандидатам та політичним партіям можливість подати скаргу, вчасно отримати рішення щодо скарги та оскаржити таке рішення. Система вирішення виборчих спорів також формує суспільну довіру до адміністративного чи судового органу, який відповідає за розгляд скарг, в якості неупередженої та незалежної організації. Механізм подання скарг сприяє прозорості та підзвітності виборчого процесу та політичної системи, а також просуванню демократичного урядування. Маючи доступ до даних про процес подання скарг, виборці, кандидати та політичні партії отримають інформацію про процедури, зможуть оцінити чесність процесу, та вимагати підвищення неупередженості, прозорості та підзвітності. Політичні партії можуть переконатися, що ставлення до них є рівним перед законом. Групи з моніторингу за виборами можуть оцінити прозорість та чесність процесу подання скарг, щоб забезпечити відповідне інформування громадськості та запропонувати можливі шляхи його вдосконалення.

### Приклад даних про виборчі скарги, спори та їх вирішення

Такі дані включають інформацію про процедури подання скарг, про те, як отримати доступ до процесу подання скарг, про критерії подання скарги та способи оскарження постанов/рішень (зазвичай встановлюються виборчим законодавством). До таких даних також відноситься інформація про тип скарги чи спору, кількість скарг чи оскаржень результатів виборів, сторони подання скарги, застосований засіб правового захисту (якщо є) та результат судового процесу; кількість адміністративних розслідувань, судових процесів і рішень у справах щодо посадових злочинів та зловживання владою; кількість та типи стягнень, штрафів та випадків позбавлення волі, які були призначені адміністративними органами чи судовою інстанцією у справах по порушенню виборчого законодавства. Ці дані також можуть включати кількість кримінальних розслідувань щодо порушення виборчого законодавства, судові справи повязані з проведенням виборів та пов'язані обвинувачення, інформацію про сторони та рішення по справам; кількість адміністративних та цивільних судових позовів (справ), які стосуються продавців та інших підрядників, що є сторонами закупівель чи інших контрактних зобовязань пов'язаних з виборами, імена сторін таких справ, суть справ та результати розгляду справ (включаючи покарання, якщо воно було призначене). В деяких країнах, дані включають певну інформацію про справи пов'язані з насиллям під час виборів, наприклад, кількість випадків насилля під час виборів, типи та масштаби таких випадків, та дані про задіяні правоохоронні органі та/або органи безпеки.

Вищий суд Бразилії з виборчих питань (TSE) публікує онлайн усі [результати вирішення скарг та рішення судів](http://www.tse.jus.br/jurisprudencia/inteiro-teor). Громадяни можуть шукати та фільтрувати тексти постанов по категоріям (напр., скасування реєстрації партій, зміна меж округів) або по даті. Виборча комісія Індії (ВКІ) забезпечила громадянам під час виборів 2014р. можливість подавати скарги через свій сайт, в розділі [«Обслуговування громадян»](http://www.eci-citizenservicesforofficers.nic.in/cservices/default.aspx) (а також надала доступ до реєстру виборців, адреси виборчих дільниць та результатів попередніх виборів). Окрім того, на сайті було розміщено список порушень виборчого законодавства та відповідних [судових рішень](http://eci.nic.in/eci_main1/opiniontendered.aspx). Спеціальна прокуратура Мексики з порушень виборчого законодавства (FEPADE) отримує інформацію щодо виборчих порушень від громадян, надає публічну інформацію про склад таких злочинів, а також інструктаж щодо звітування про інциденти на своєму [сайті](http://www.pgr.gob.mx/fepade/).
