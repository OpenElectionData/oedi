---
title: 'Результати виборів'
title_short: ''
lang: uk
chapter_id: 33
section: 19
permalink: '/guide/key-categories/election-results/'
---

![Election Results](/images/inventory/categories/election-results-official-final.png)

### Що таке результати виборів?

Результати виборів відображають рівень участі в виборчих перегонах та їхні результати. Окрім того, на основі результатів приймається рішення про другий тур, залежно від результатів підрахунку та виборчої системи. Результати виборів визначаються підбиттям результатів підрахунку голосів на виборчих дільницях. Залежно від виборчої системи та типу виборів, результати виборчих дільниць надсилаються до проміжних центрів підрахунку, а потім до центрального центру підрахунку. Орган управління виборчим процесом (ОУВП) відповідає за підбиття результатів голосування та встановлення переможця виборчих перегонів. ОУВП повинен вчасно опублікувати усі результати виборів в повному вигляді, включаючи найбільш детальний рівень (тобто виборчі дільниці).

Явка виборців – це інший тип результатів виборів. Явка відображає відсоток осіб, які мають право голосу, та віддали свої голоси під час виборів. Явка виборців визначається в вигляді відсотку зареєстрованих виборців, які взяли участь в голосуванні, та зазвичай вираховується за підписами виборців в списках виборців на виборчих дільницях. Явка громадян виборчого віку (ГВВ) відображає відсоток громадян виборчого віку, які проголосували, включаючи тих, які не зареєстровані, або з іншої причини не мають права голосу. Під час президентських та парламентських виборів, виборчі комісії [Грузії](http://cesko02-01.itdc.ge/uk/mediisatvis-4-ge/pres-relizebi-13-ge/informacia-kenchisyris-mimdinareobis-da-amomrchevelta-aqtivobis-shesaxeb-1200-st-is-mdgomareobit.page) (2012р. та 2013р.) та [України](http://www.cvk.gov.ua/pls/vp2014/WP063?pt00_t001f01=702&PT001F01=702) (2014р.) оголошували результати явки в певні години протягом дня виборів (напр., о 12:00 та 15:00), а також по закінченню голосування. Так само, виборча комісія [Тунісу](http://www.isie.tn/ar/communiques-ar/%D8%A7%D9%84%D8%B1%D8%A6%D8%A7%D8%B3%D9%8A%D8%A9-%D9%86%D8%B3%D8%A8%D8%A9-%D9%85%D8%B4%D8%A7%D8%B1%D9%83%D8%A9-%D8%A8%D9%84%D8%BA%D8%AA-53-7/) «Instance Supérieure Indépendante pour les Élections» (ISIE) публікувала результати явки протягом дня виборів під час президентських та парламентських виборів 2014р.

В результати виборів деяких країнах можуть в певних випадках перевірятися через аудит голосування або повторний підрахунок голосів. Аудит голосування дослідження певних аспектів процедур збору та підрахунку голосів, для визначення наявності будь-яких суттєвих проблем. За висновками аудиту може бути ініційовано проведення повторного підрахунку, щоб підтвердити правильність результатів. Виборча комісія в Філіпінах запровадила «вибірковий ручний аудит» для виборів 2010 року, у відповідь на занепокоєння з приводу точності їхніх електронних машин для голосування. Згідно з цією системою, виборчі матеріали кожної дільниці обраної шляхом випадкової вибірки в кожному виборчому окрузі по виборах до конгресу були досліджені, а бюлетені вручну підраховані, щоб порівняти результати з вихідними результатами. Виборча комісія в Афганістані провела аудит кожної виборчої скриньки, у зв'язку з бурхливими суперечками щодо результатів по другому туру президентських виборів 2014р. Якщо виявлялося, що є певні зауваження щодо скриньок для голосування, бюлетені в них перераховувалися.

Повторний підрахунок може застосовуватися і в інших випадках. Може бути застосовано частковий або повний перерахунок, якщо результати двох лідерів перегонів є дуже близькими, або якщо хтось має підстави вважати, що перший підрахунок голосів відбувався неправильно. Зазвичай, умови ініціювання повторного підрахунку, його проведення та те, хто має його проводити, визначається виборчим законодавством, та може відрізнятися в залежності від країни. В Тунісі, наприклад, повторний підрахунок ініціюється виборчою дільницею, якщо кількість бюлетенів не відповідає кількості підписів в списку виборців під час процесу підрахунку. В Уганді, згідно з [Актом «Про Парламентські вибори 2005р.»](http://aceproject.org/ero-en/regions/africa/UG/uganda-parliamentary-elections-act-2005/)[\[1\]](#footnote-1) повний перерахунок голосів повинен бути проведений, якщо два лідируючих кандидати мають однакову кількість голосів, або між ними розрив у менш ніж п'ятдесят голосів.

### Чому результати виборів є важливими?

Результати виборів визначають переможців виборчих перегонів. В багатьох виборчих системах вони є основою розподілу мандатів. Врешті, результати виборів визначають осіб, які будуть представляти інтереси виборців. Публікація результатів виборів на місцях їхнього підрахунку (виборча дільниця) та на кожному етапі їхнього зведення (напр., район, виборчий округ, регіональні/провінційні та національні центри зведення результатів) збільшує рівень прозорості та підзвітності процесу зведення результатів. Вчасна публікація результатів виборів може значно підвищити рівень суспільної довіри до виборчого процесу. Якщо результати виборів публікуються відкрито та прозоро, то представники політичних партій, кандидати, громадські організації, та мас медіа можуть перевірити або піддати сумніву офіційні результати, порівнявши їх зі своїми підрахунками. Спостерігачі можуть переконатися, що результати відображають волю людей, порівнявши офіційні результати з результатами спостереження. В Мексиці, згідно з [Загальним законом «Про виборчі установи та процедури»](http://portales.te.gob.mx/ccje/sites/default/files/GENERAL%20LAW%20ON%20ELECTORAL%20INSTITUTIONS%20AND%20PROCEDURES.pdf) , результати підрахунку на виборчих дільницях повинні публікуватися для довірених осіб, непартійних спостерігачів та мас медіа[\[2\]](#footnote-2). Закон дозволяє проведення незалежної перевірки результатів виборів об'єднаннями громадян та мас медіа.

Явка виборців, в залежності від політичного контексту, може пролити світло на рівень участі виборців, або їхній інтерес до політичних процесів. В деяких випадках явка виборців є показником надійності виборчого процесу. На явку впливає багато різних чинників, включаючи соціально-економічні, політичні та інституційні фактори на додаток до конкурентності виборчого процесу та насилля під час виборів чи небезпеки його виникнення. Маючи доступ до даних по явці виборців, групи громадських спостерігачів, ОУВП, політичні партії та кандидати можуть їх обробляти та створювати інформаційні повідомлення про участь громадян в виборчому процесі. Інформація про участь громадян може відображати шаблони на тренди явки по категоріям статі, регіону, віку та інших факторів, які можуть вплинути на надійність виборчого процесу або, наприклад, сформувати базу інформації для проведення кампаній з просвіти виборців або передвиборчих кампаній політичних партій.

На додаток до даних по підрахунку голосів та підбиттю результатів, інформація про аудит голосування та повторний підрахунок голосів, якщо вони проводилися, є важливими для забезпечення суспільної довіри до виборчого процесу. Дані щодо обґрунтування проведення аудиту та/або повторного підрахунку голосів та їх методології, а також будь-які зміни в результатах виборів повинні бути надані в відкритий доступ. Сюди також відноситься інформація про те, на яких виборчих дільницях буде відбуватися аудит та/чи повторний підрахунок, та яка методологія була використана для відбору цих дільниць; наявні форми для аудиту та/або повторного підрахунку; результати аудиту та/або повторного підрахунку на рівні виборчих комісій, а також різниця результатів окремих кандидатів.

### Приклад даних щодо результатів виборів

Дані по результатам виборів включають загальну інформацію про вибори, наприклад, назва країни, код країни, рік, тип виборів, дата проведення виборів та назва посади за яку змагаються учасники перегонів. До даних щодо результатів виборів відноситься загальна кількість зареєстрованих виборців, кількість голосів відданих за кожного кандидата, кількість зіпсованих виборчих бюлетенів, кількість недійсних бюлетенів та фактична явка виборців. Ці дані повинні публікуватися на найнижчому рівні, там же, де відбувається голосування та підрахунок голосів, зазвичай на рівні виборчої дільниці. Щоб максимально збільшити прозорість виборчого процесу, результати повинні публікуватися на кожному рівні їхнього підбивання та перевірки (напр., район, виборчий округ, регіональні/провінційні та національні центри зведення результатів). Дані по виборчим результатам також включають інформацію щодо типу результатів (тимчасові чи кінцеві/затверджені результати), розподілу мандатів (якщо застосовно) та дату останнього оновлення результатів. При проведенні аудиту та/чи повторного підрахунку голосів, дані повинні включати інформацію про методологію, спосіб відбору скриньок для голосування чи виборчих дільниць, кінцеві зміни, внесені до результатів, та наступні зміни, внесені до загальних результатів голосування. Виборча комісія Філіппін (COMELEC) публікує ряд даних щодо процесу вибіркового ручного аудиту. Наприклад, під час виборів 2013р. ці дані включали [інформацію про різницю в підрахунку голосів по кандидатам на регуональному рівні](http://www.comelec.gov.ph/?r=Archives/RegularElections/2013NLE/RandomManualAudit/RandomManualAuditReport2013/RMAVarianceSummReport).

В Південні Африці та Австралії існує спеціальна система для публікації результатів. Під час виборів в 2014р Незалежна виборча комісія (НВК) Південної Африки відсканувала результати виборчих дільниць та провела незалежний аудит результатів в міських виборчих управліннях, де вони також були надані в доступ для представників партій. Інформація про результати також вивішується на стендах загальнонаціональних та регіональних центрів зведення результатів, а також доступні на сайті Виборчої комісії, звідки їх можна завантажити одним великим файлом в форматі, придатному для машинного зчитування. Австралія використовує протокол передачі файлів FTP для публікації виборчої інформації в режимі реального часу, доступної для будь-якої медійної організації або зацікавленої особи в будь-якому куточку світу.

1.  [](#reference-1)Стаття 54.
2.  [](#reference-2)Статті 296 та 297.
