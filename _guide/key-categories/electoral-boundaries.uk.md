---
title: 'Межі виборчих округів (Округи) '
title_short: 'Межі виборчих округів'
lang: uk
chapter_id: 21
section: 19
permalink: '/guide/key-categories/electoral-boundaries/'
---

![Electoral Boundaries](/assets/images/inventory/categories/electoral-boundaries.png)

### Що таке виборчі межі виборчих округів?

Межі виборчих округів утворюють географічні підрозділи або виборчі округи з ціллю обрання представників влади. Такі округи складаються з підгруп виборців усієї країни, які можуть віддати свої голоси, щоб обрати представників своєї географічної області і своїх політичних та соціальних інтересів. Виборчі округи, як правило, утворюються за принципами рівного виборчого права та пропорційності. Це означає, що при обранні одного представника у парламент з кожного округу, такі округи повинні мати приблизно однакову кількість виборців, щоб усі виборці мали рівні можливості для обрання своїх керівників. Отож, демографічні дані відіграють важливу роль у визначенні меж округів. Це може бути загальна кількість населення на основі перепису, або дані реєстру виборців. В Сполучених Штатах, наприклад, виборчі округи по виборах до Конгресу нарізуються на основі загального перепису населення. Щодо інших факторів, які впливають на нарізку округів, є адміністративні або природні місцеві кордони та місцеві громади, об'єднані спільним інтересом. Наприклад, представники національної чи релігійної меншини зацікавлені у обранні представників які б поважали їхні інтереси. Окрім того, виборчі округи повинні час від часу змінюватися, щоб відповідати вимогам при зміні кількості населення. Процес визначенням меж виборчих округів часто називають нарізкою округів. Установа, яка відповідає за нарізку округів, повинна бути незалежною та неупередженою.

### В чому ж полягає важливість меж виборчих округів?

Межі виборчих округів створюють міцний географічний зв'язок між виборцями та їхніми представниками, що дозволяє виборцям притягнути своїх представників до відповідальності. Доступ до даних по нарізці округів дозволяє оцінити «рівність голосів» (рівнe виборчe правo), порівнявши співвідношення кількості виборців до кількості представників у кожному окрузі. Маючи доступ до даних щодо меж виборчих округів, групи можуть встановити наявність дискримінації в нарізці округів або помітити ознаки «джеримендерингу»[^1]. Такі демографічні дані як, наприклад, перепис, дозволяють зрозуміти чи була нарізка округів неупередженою. Групи громадянського суспільства, політичні партії, та медіа можуть використати інформацію про склад та правову роль установи, яка відповідає за нарізку округів, щоб визначити чи є така установа неупередженою та незалежною.

### Приклад даних щодо меж виборчих округів

До актуальних даних відносяться номінальні, просторові та демографічні дані по виборчим округам починаючи від округу і закінчуючи національним рівнем. Сюди також входять назва, межі та опис кожного округу, географічні та демографічні дані усіх округів включаючи кількість зареєстрованих виборців. Ці дані також повинні включати інформацію про те, як округи «розміщені» поміж різних географічних підрозділів, та про виборчих конкурентів в кожному окрузі. Наприклад, Муніципальна рада демаркації в Південній Африці виконує роль установи, яка відповідає за нарізку округів для проведення виборів. Вона публікує на своєму [сайті](http://www.demarcation.org.za/), детальну інформацію щодо меж округів, форми для оскарження, процедури проведення громадських зустрічей та інформації щодо проведення тендерів на закупівлю. Окрім того, ця Рада повинна щорічно звітуватися перед національними та державними законодавчими органами.

Громадськість також повинна мати доступ до критеріїв нарізки округів (які можуть визначатися, наприклад, виборчим законодавством), а також до інформації про склад установи, яка відповідає за нарізку округів. Наприклад, десять Федеральних комісій з встановлення меж округів Канади (FEBCs) функціонують незалежно одна від одної з метою висунення пропозицій щодо нових меж округів, створюють нові виборчі карти та проводять консультації з виборцями у відповідних округах. Кожна Федеральна комісія публікує на своєму сайті список громадських слухань, попередні та запропоновані межі округів з картами та контактною інформацією.

[^1]: Передвиборчі махінації під назвою «джеримендеринг», які можуть бути помічені під час формування виборчих округів, дозволяють певній партії чи групі отримати політичні переваги за рахунок маніпуляцій з межами округів.
