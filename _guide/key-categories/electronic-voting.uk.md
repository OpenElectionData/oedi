---
title: 'Електронне голосування та підрахунок'
title_short: ''
lang: uk
chapter_id: 34
section: 19
permalink: '/guide/key-categories/electronic-voting/'
---

![Electronic Voting and Counting](/images/inventory/categories/electronic-voting.png)

### Що таке електронне голосування та підрахунок?

Електронне голосування та підрахунок – це використання електронних технологій з метою підтримки чи автоматизації процесів голосування та/або підрахунку. Електронне голосування, яке часто називається «е-голосування», дозволяє виборцям проголосувати за допомогою електронних приладів. Вибір записується машиною, або машина створює документ, що містить інформацію про здійснений вибір громадянина, наприклад, магнітна карта або роздрукований бюлетень. Система голосування за допомогою електронних засобів включає електронні засоби для голосування (ЕЗГ), які розміщуються в приміщеннях для голосування, голосування через СМС та онлайн голосування. При електронному підрахунку голосів автоматизується частина або весь процес підбиття результатів. Системи електронного голосування можуть бути віддаленими, або не віддаленими, залежно від того, чи передаються результати по кожному бюлетеню до центрального управління (напр., під час онлайн або СМС голосування), чи вони записуються на носій (ЕЗГ чи роздрукований бюлетень). Системи також поділяються на ті, за якими здійснюється нагляд, і ті, за якими не здійснюється. Це залежить від того, чи присутні працівники виборчих дільниць під час голосування (напр., коли голосування відбувається на виборчій дільниці), чи не присутні (напр., голосування онлайн). Найчастіше використовується система голосування під наглядом на виборчих дільницях за допомогою невіддалених ЕЗГ. Для використання системи електронного голосування необхідно зробити багато ключових рішень щодо її прийняття, втілення та нагляду. Ці питання більш детально розглянуті на сайті [www.evotingguide.com](http://www.evotingguide.com).

### Чому е-голосування є важливим?

Хоча стратегічне застосування електронного голосування та підрахунку надає ряд переваг для проведення та адміністрування виборів, нові технології також завжди приносять з собою нові виклики. Процес прийняття рішень по усіх аспектах використання виборчих технологій повинен бути прозорим та включати ряд обговорень. При прийнятті рішення щодо застосування нових технологій, необхідно дотримуватися стандартів прозорої та конкурентної закупівлі (див. [процеси ОУВП](/uk/guide/key-categories/emb-processes/)). Прозорість тестування та затвердження систем е-голосування сприяє підвищенню довіри учасників виборчого процесу, таких як політичні партії, мас медіа та громадянське суспільство. Технології е-голосування також передбачають залучення нових важливих груп учасників виборчого процесу, які відповідають за забезпечення, перевірку та нагляд за технологіями е-голосування, включаючи продавців обладнання, науковців та експертів ІТ. Виборчі результати повинні бути **придатними для аудиту** та перевірки, щоб виборці та учасники виборів мали достатньо можливостей для перевірки правильність записів щодо голосування. Незалежне тестування та затвердження електронного голосування та підрахунку є важливими засобами, які можуть використовуватися ОУВП, щоб гарантувати вірність, безпеку та надійність систем е-голосування. **«Вихідний код»** який є в якомусь сенсі описом програмного забезпечення що використовується, повинен також бути в відкритому доступі. Комітет з електронного голосування Естонії опублікував в 2013р. [повний вихідний код своєї серверної програми для голосування.](https://github.com/vvk-ehk/evalimine). Такий крок на шляху до відкритості дав громадянам можливість більш повного розуміння системи е-голосування. І хоча таке розуміння вимагає певних технічних знань, усі зацікавлені програмісти могли перевірити систему на наявність вірусів, щоб підвищити її рівень безпеки та суспільну довіру до її можливостей.

Громадяни повинні бути заздалегідь поінформовані щодо будь-яких змін, які вносяться до процесу проведення виборів та процедур голосування, особливо якщо вводяться нові незнайомі технології (див. [просвіта виборців](/uk/guide/key-categories/voter-education/)). Довіра виборців до чесності виборчого процесу можу різко впасти, якщо вони мають недостатньо інформації або впевненості в технологіях, які застосовуються для проведення голосування та підрахунку голосів. Маючи доступ до інформації про електронне голосування та підрахунок голосів, зацікавлені сторони можуть оцінити чесність процесу закупівлі обладнання, обліку голосів та зведення результатів голосування. Маючи доступ до даних щодо технологій електронного голосування та підрахунку голосів, включаючи вихідний код, громадяни, політичні партії, спостерігачі за виборами та інші зацікавлені сторони можуть допомогти вдосконалити технології електронного голосування та підрахунку голосів, а також підвищити довіру до їхнього використання.

### Приклад даних е-голосування

Дані щодо електронного голосування та підрахунку включають усю інформацію про закупівлю технологій електронного голосування та підрахунку (див. [процеси ОУВП](/uk/guide/key-categories/emb-processes/)). Окрім того, дані включають інформацію для просвіти виборців, з роз'ясненнями функціонування технологій голосування та підрахунку та їхнього використання в день виборів (див. [просвіта виборців](/uk/guide/key-categories/voter-education/)). Детальна інформація про обрані технології та вихідні коди повинні бути надані у відкритий доступ для здійснення суспільного контролю. Окрім того, зібрані, зведені та підбиті за допомогою виборчих технологій дані по результатам виборів є також важливими окрім інформації по аудитам (див. [результати виборів](/uk/guide/key-categories/election-results/)).
