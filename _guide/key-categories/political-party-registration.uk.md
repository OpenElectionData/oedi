---
title: 'Реєстрація політичних партій'
title_short: ''
lang: uk
chapter_id: 25
section: 19
permalink: '/guide/key-categories/political-party-registration/'
---

![Political Party Registration](/images/inventory/categories/political-party-registration.png)

### Що таке реєстрація політичних партій?

Головною особливістю будь-якої демократії є політичні партії та об'єднання. Вони дозволяють громадянам об'єднуватися та брати участь у кампаніях для отримання державних посад, висловлювати свої інтереси та визначати цілі своїх громад. Реєстрація політичних партій надає таким групам громадян юридичного статусу та визначає їхні права та роль у суспільстві. Однак, в різних країнах процедура реєстрації може відрізнятися.[\[1\]](#footnote-1) В одних країнах партіям необхідно подати тільки назву, символ, список керівників, статут та, інколи, короткий список членів. В інших країнах при поданні заяви на реєстрацію, майбутня партія повинна показати, що вона має достатньо членів для юридичного оформлення, зібравши їхні підписи. Додаткові вимоги до реєстрації партій можуть включати мінімальний географічний розподіл членів та публікація маніфесту. Окрім того, часто вимагається сплата реєстраційного внеску, який іноді може бути досить суттєвим. Системи, які надають зареєстрованим партіям фінансування, ефірний час на радіо та телебаченні, безкоштовні (або зі знижкою) поштові послуги та інші форми державної підтримки, часто мають більш жорсткі вимоги до їхньої реєстрації. Однак, незалежно від того якими є вимоги, процес реєстрації повинен мати чіткі критерії в своїй основі та бути неупереджено застосованим до всіх бажаючих зареєструватися. Після реєстрації, партії можуть перейти до відповідності вимогам до балотування (see [Вимоги для балотування](/uk/guide/key-categories/ballot-qualification/)).

### Чому реєстрація політичних партій є важливою?

Громадяни повинні мати право об'єднуватися в політичні організації на основі спільних інтересів для можливого отримання урядових посад. В інакшому випадку електорат не матиме можливості вибирати осіб при владі. Якщо такі організації не отримають правового визнання шляхом реєстрації, вони не матимуть можливості балотуватися або досягнути мирних політичних змін іншим шляхом. Щоб забезпечити право громадян на об'єднання, вимоги до реєстрації політичних партій повинні бути обґрунтованими та чіткими. Ці критерії також повинні бути оприлюдненими, щоб зацікавлені громадяни могли отримати інформацію щодо необхідних кроків для отримання правового визнання їхньої партії. Ці критерії повинні неупереджено і однаково застосовуватися до усіх бажаючих зареєструватися. Будь-які відмови повинні бути чітко роз'яснені, а сторони, які отримали відмову, повинні мати можливість оскаржити рішення. Маючи інформацію про процедуру реєстрації політичних партій, громадяни можуть виконати вимоги та отримати юридичний статус для своїх організацій та об'єднань. Партії, громадські організації та мас медіа можуть оцінити справедливість вимог та неупередженість їхнього застосування до усіх, хто подав документи на реєстрацію. Метою такого аналізу є дослідження інклюзивності процесу, чи дає він громадянам можливість об'єднатися та боротися за посади, оцінка його конкурентності та рівності можливостей для усіх груп політичного спектру.

### Приклад даних по реєстрації політичних партій

Інформація, що стосується реєстрації політичних партій включає: список партій, включаючи тих які подавали документи на реєстрацію, які були зареєстровані, та яким було відмовлено в реєстрації ОУВП; імена членів партій; правила висування (включаючи вимогу щодо кількості підписантів, комісійний збір при поданні документів та інші деталі). Верховний трибунал по проведенню виборів (ВТВ) в Коста Риці є гарним прикладом забезпечення доступності [інформації по реєстрації політичних партій](http://www.tse.go.cr/info_partidos.htm). Вони публікують список партій які подали документи на реєстрацію, партії які були зареєстровані, які відмінили подання та яким було відмовлено в реєстрації.

1.  [](#reference-1)Щодо інших питань у цій сфері, див. видання НДІ «Приймаючи закон про політичні партії» авторства Кеннета Джанда: [https://www.ndi.org/files/1948\_polpart\_janda\_110105.pdf](https://www.ndi.org/files/1948_polpart_janda_110105.pdf)
