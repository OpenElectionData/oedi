---
title: 'Список виборців'
title_short: ''
lang: uk
chapter_id: 30
section: 19
permalink: '/guide/key-categories/voter-lists/'
---

![Voter Lists](/images/inventory/categories/voter-lists.png)

### Що таке список виборців?

Список виборців – це детальний запис про кожну зареєстровану особу (див. [реєстрація виборців](/uk/guide/key-categories/voter-registration/)) яка має право голосу. Список виборців також включає відповідну інформацію, яку використовують для ідентифікації виборців та призначення певного виборчого округу (див. [нарізка округів](/uk/guide/key-categories/electoral-boundaries/)) та виборчої дільниці (див. [виборчі дільниці](/uk/guide/key-categories/polling-stations/)). Основний список виборців розділений на менші списки, які використовуються на кожній виборчій дільниці. Зазвичай, списки виборців на виборчих дільницях містять тільки імена осіб, які повинні голосувати на певній дільниці. Таким чином, посадові особи на дільницях можуть швидко та легко визначити хто має право проголосувати. В багатьох країнах виборці можуть перевірити свої персональні дані в реєстрі, включаючи місце, де вони повинні голосувати. Часто для цього необхідний лише ідентифікаційний номер. В деяких місцях, наприклад [в Південній Африці](https://www.elections.org.za/content/For-voters/My-voter-registration-details/), система пошуку в списку виборців доступна через СМС. Коли виборець називають своє ім'я на виборчій дільниці, працівник перевіряє, чи така особа включена до списку виборців перед тим, як він/вона проголосує. Підписи у списку часто є основою кінцевого підрахунку по кожній виборчій дільниці в день виборів. В деяких країнах явка по виборчим дільницям оголошується протягом дня у визначені години. Кількість зареєстрованих на дільниці виборців також варіюється, в залежності від країни, від 500-800 осіб до 1 000-1 200.

### Чому списки виборців є важливими?

Для того щоб гарантувати, що особи, які мають право голосу матимуть можливість проголосувати, і не допустити до голосування осіб, які не мають права голосу, списки виборців повинні бути:

*   **Повними:** дані осіб, які мають право голосу, включені до списку, а особи, які не мають права голосу, не включені.
*   **Точними:** інформація в списку виборців є правильною. Списки виборців на дільницях також можуть бути неточними, неправильні дані були перенесені з основного списку.
*   **Уточненими:** містять підтверджені дані щодо недавньої смерті, осіб, які недавно отримали право голосу, зміни даних місця проживання, посвідчення особи чи іншу детальну інформацію про виборців.

Маючи доступ до списків виборців, громадяни можуть перевірити свій статус реєстрації та точність персональної інформації. В деяких країнах виборці також можуть перевірити адресу виборчої дільниці, щоб знати куди йти голосувати в день виборів.

Публічний доступ до списків виборців збільшує їхню точність та повноту інформації, якщо виборці мають достатню можливість виправити будь-які помилки або оновити інформацію. Можливість переглядати та робити виправлення в усьому списку може підвищити суспільну довіру до процесу реєстрації виборців, органів адміністрування виборів та виборчого процесу загалом. Доступ до списків виборців дозволяє політичним партіям переконатися, що їхні інтереси беруться до уваги. Наприклад, якщо вони можуть перевірити кількість зареєстрованих виборців в залежності від географії їхніх прихильників. Громадські організації можуть перевірити якість списків виборців через незалежний аудит або неупереджену процедуру перегляду. Така оцінка може як висвітлити позитивні аспекти списку виборців, так і виявити проблеми які необхідно вирішити, наприклад, якщо певні особи зареєстровані кілька раз. Доступ до інформації про демографічні дані, такі як перепис населення, дозволяє краще оцінити список виборців. Наприклад, зацікавлені сторони можуть порівняти кількість осіб в списку виборців з даними перепису населення, щоб визначити тенденції та виявити групи населення в яких зареєстровані не всі особи, які мають право голосу, або ж знайти інші сфери, які вимагають вдосконалення.

### Приклад даних списку виборців

Інформація, яку вносять до списку виборців, можу відрізнятися, в залежності від країни. Окрім імен, дат народження та місця проживання виборців, список виборців може включати іншу інформацію: дату реєстрації, стать, расова приналежність, рід занять, національний ідентифікаційний номер, номер паспорта, номер виборця або номер карти для голосування, адреса реєстрації, тимчасова адреса реєстрації, відповідні регіональні рівні виборчої географії, код виборчої дільниці, код виборчої дільниці, назва виборчої дільниці, історія голосування, а також будь-який «спеціальний» статус (напр., якщо виборець є внутрішньо переміщеною особою (ВПО), або військовим).
