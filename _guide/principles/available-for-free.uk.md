---
title: 'Принцип 3: Виборчі дані є відкритими, якщо вони є в вільному доступі онлайн.'
title_short: 'Принцип 3: вільно доступні онлайн'
lang: uk
chapter_id: 12
section: 9
permalink: '/guide/principles/available-for-free/'
---

![вільно доступні онлайн](/assets/images/inventory/principles/available-for-free.png)

Хоча це може здаватися очевидним, необхідно вказати, що відкриті дані повинні бути в вільному доступі або, іншими словами, вони мають бути доступні без будь-яких грошових обмежень. Формулювання принципу "у вільному доступі онлайн" часто скорочується до визначення "доступні дані". За даними кількох досліджень, багато громадян використовують інтернет для пошуку інформації про уряд чи урядову політику.[\[1\]](#footnote-1) Отож, публікування виборчих даних в мережі інтернет є шляхом забезпечення їхньої відкритості та доступності. Більшість ОУВП вже активно публікують деякі типи даних на своїх сайтах, якими можуть користуватися громадяни на безоплатній основі. У випадку, якщо доступ до мережі інтернет відсутній чи слабкий, громадяни можуть вимагати дані в офлайн-форматі, наприклад на компакт-диску або флеш-накопичувачу. (на диску або флешці) ОУВП повинні мати відповідне обладнання для надання даних в таких випадках.

Визначення "доступність онлайн" означає, що дані можна "легко знайти". Коли виборчі дані мають чіткі теги та містяться в списку мапи сайту та загальновідомих місцях розташування, їх легше знайти. Окрім того, вважається хорошою практикою надання незмінних посилань на дані, щоб люди могли з легкістю знаходити інформацію повторно та давати робочі посилання іншим. Якщо адреса посилання змінюється, користувачі в яких збережене первинне посилання (напр. в закладках та ін.) будуть змушені знову здійснювати пошук даних. В [Принципах політики відкритих даних](http://sunlightfoundation.com/opendataguidelines/#data-portals-and-websites), фундація Sunlight Foundation пропонує створення центрального ресурсу для опублікування даних та політики щодо даних. Наприклад, уряд Аргентини має онлайн портал з відкритим [каталогом даних](http://datospublicos.gob.ar/data/dataset), який включає результати виборів. Користувач може здійснювати пошук в каталозі та фільтрувати інформацію за темою, джерелом, форматом (csv, txt, pdf) або типом ліцензії. На порталах даних або схожих сайтах легше знайти необхідну інформацію, оскільки вони забезпечують "легкодоступний та простий центр пошуку по багатьом наборам даних".[\[2\]](#footnote-2)"

1.  [](#reference-1)Звіт Дослідницького центру Pew Research Center [під заголовком "Уряд онлайн"](http://www.pewinternet.org/2010/04/27/government-online/) є одним з перших досліджень того, як громадяни використовують інтернет для отримання інформації з державних установ.
2.  [](#reference-2)[Принцип 18](http://sunlightfoundation.com/opendataguidelines/#data-portals-and-websites) в Принципах політики відкритих даних організації Sunlight Foundation.
