---
title: 'Роль спостереження під час виборів'
title_short: ''
chapter_id: 8
section: 1
---

За останні три десятиліття глобального руху непартійного громадського моніторингу виборів, мільйони громадян по всьому світі було залучено до демократичних процесів в якості спостерігачів. Коли громадяни збираються для проведення спостереження під час виборів, в них може бути кілька цілей. Залежно від контексту громадянське суспільство може мобілізуватися для спостереження за виборами для того, щоб: залучити громадян до виборчого процесу; попередити фальсифікації; викрити проблеми та порушення; надати точну оцінку якості виборів; підвищити довіру до перебігу та результатів виборів; надати рекомендації для вдосконалення процесу під час наступних виборів. В довготерміновому плані, громадське спостереження під час виборів допомагає забезпечити цілісність вибрів, а також підвищує здатність громадянського суспільства до залучення громадян, участі в просуванні певної політики та збільшення підзвітності уряду під час виборчого процесу та поза ним.

![Фото НДІ, Вибори в Україні 2014]({{ site.url }}/\_assets/images/guide/NDI-Photo-Ukraine-elections-2014.jpg)

Більш ніж 200 громадських організацій за спостереження за виборами більш ніж 80 країн входять до організації [«Глобальна мережа внутрішніх спостерігачів за виборами» (ГМВСВ)](http://www.gndem.org/), яку було створено в 2009р.. ГМВСВ об'єднується [_Декларацією глобальних принципів непартійного спостереження та моніторингу виборів громадськими організаціями_](http://www.gndem.org/declaration-of-global-principles), яка була створена ООН в 2012р. та підтримана більш ніж 245 групами громадського спостереження. Декларація глобальних принципів встановлює обґрунтування, права та обов'язки непартійних громадських спостерігачів за виборами.[^1] ГМВСВ об'єднує регіональні мережі громадських спостерігачів за виборами з п'яти континентів, а також загальнодержавні організації та коаліції. Глобальні та регіональні мережі створені в результаті міжнародних відносин, які розвивалися більш ніж 25 років за підтримки НДІ та інших організацій. Ці мережі частково збігаються з іншими програмами, які націлені на збільшення громадської участі, а також підзвітності, антикорупційності та відкритості уряду, які можуть позитивно вплинути на просування принципів відкритих даних та їхнього застосування на практиці.

> Громадські спостерігачі займають непогану позицію для здійснення оцінки ряду аспектів виборчого процесу, якщо відповідні дані є доступними. Маючи доступ до відкритих виборчих даних, групи спостерігачів можуть ефективніше просувати важливість довіри до виборчого процесу, попереджувати махінації, надавати точну оцінку виборів або досягати інших цілей. Маючи доступ до [даних виборчих дільниць](/uk/guide/key-categories/polling-stations/), наприклад, деякі групи використовують статистику, щоб розгорнути мережу спостерігачів на виборчих дільницях, обраних за допомогою випадкової репрезентативної вибірки, забезпечуючи точну оцінку процедур в день виборів. Такі зусилля суттєво сприяють підвищенню суспільної довіри до виборів та зменшення напруження у післявиборчий період. Інші групи, маючи доступ до [списків виборців](/uk/guide/key-categories/voter-lists/), проводять перевірку точності списку та надають рекомендації щодо шляхів вдосконалення процесу реєстрації виборців та самого списку для майбутніх та/або наступних виборів. Спостерігачі також можуть використовувати виборчу інформацію для [просвіти виборців](/uk/guide/key-categories/voter-education/), навчаючи їх як зареєструватися для участі в голосуванні, як голосувати в день виборів та як зробити поінформований вибір.

Міжнародне спостереження за виборами може допомогти оцінити чи вибори були проведені згідно з міжнародними стандартами, надати певні рекомендації для вдосконалення та показати, що міжнародна спільнота підтримує проведення справді демократичних виборів. Міжнародне спостереження за виборами також може допомогти у підвищенні суспільної довіри до виборів, якщо вибори відповідають стандартам. Юридична та етична база, а також основні методи міжнародного спостереження встановлені [_Декларацією принципів міжнародного спостереження за виборами_](https://www.ndi.org/declaration_monitoring_principles), розробку якої було ініційовано Відділом ООН з надання допомоги в проведенні виборів, НДІ та Центром Картера за участі багатьох організацій. Декларація принципів, запущена ООН в 2005р., отримала офіційну підтримку більш ніж 45 провідних міжнародних організацій зі спостереження за виборами, та визнана і високо оцінена Генеральною асамблеєю ООН за внесок в гармонізацію практики міжнародного спостереження.

Міжнародні спостерігачі за виборами можуть відігравати важливу роль в просуванні принципів відкритих виборчих даних та методів їхнього застосування в якості засобу підвищення суспільної довіри до справді демократичних виборів. Не зважаючи на те, що умови є по-різному сприятливими в різних країнах, міжнародні спостерігачі за виборами можуть давати коментарі щодо прозорості виборчих практик та матимуть користь від доступу до виборчих даних або відкритих виборчих даних з різних надійних джерел.

[^1]: НДІ опублікував велику кількість довідників та посібників щодо різних аспектів та методологій громадського спостереження за виборами, які можна знайти за посиланням: [https://www.ndi.org/elections](https://www.ndi.org/elections).
