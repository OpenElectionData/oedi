---
title: 'Органи управління виборчим процесом та адміністрування'
title_short: ''
chapter_id: 22
section: 3
---

![EMB Administration]({{ site.url }}/\_assets/images/inventory/categories/election-management-body-and-administration.png)

### Що таке органи управління виборчим процесом?

Орган управління виборчим процесом (ОУВП) – це орган, уповноважений керувати деякими чи усіма важливими елементами виборчого процесу. Ці основні елементи включають, не обмежуючись:

- визначення осіб, які мають право голосувати (див. [Реєстрація виборців](/uk/guide/key-categories/voter-registration/));
- отримання подань та затвердження партій та/або кандидатів; виготовлення бюлетенів (див. [Вимоги для балотування](/uk/guide/key-categories/ballot-qualification/));
- проведення опитування;
- підрахунок голосів;
- зведення та оголошення результатів виборів;

Якщо відповідальність за ці важливі елементи покладено на різні органи, то усі ці органи є в деякому відношенні ОУВП. В Перу, відповідальність за різні аспекти виборчого процесу розділяють три установи: Національний реєстр ідентифікації та цивільного статусу, який вносить виправлення до списку виборців; Національне виборче журі, яке, поміж інших повноважень, оголошує результати та вирішує спори; та Децентралізоване управління з питань виборчих процесів, яке, окрім інших обов'язків, проводить навчання для майбутній працівників виборчих дільниць, та перевіряє підписи в реєстраційних документах політичних партій.

Окрім цих основних сфер, ОУВП може відповідати за інші елементи, що стосуються проведення виборів, наприклад нарізка округів (див. [Межі виборчих округів](/uk/guide/key-categories/electoral-boundaries/)), просвіта виборців та розповсюдження інформації (див. [Просвіта виборців](/uk/guide/key-categories/voter-education/)), моніторинг фінансування виборчої кампанії (див. [моніторинг фінансування виборчої кампанії](/uk/guide/key-categories/campaign-finance/)), моніторинг медіа, та вирішення виборчих спорів.

ОУВП повинні бути і політично неупередженими, і компетентними. Отож, вони повинні бути незалежними, щоб убезпечити себе від політичного тиску. Наприклад, в багатьох країнах ОУВП і незалежними органами, бюджет яких напряму встановлюється законодавчими органами. В деяких країнах Латинської Америки, конституцією встановлено, що органи, які організують проведення виборів, є окремою гілкою уряду. Кількість ОУВП, які є урядовими установами і частиною виконавчої гілки влади, є набагато меншою (наприклад, ОУВП що діють під Міністерством внутрішніх справ). В Японії, Франції та колишніх французьких колоніях ОУВП мають модель змішаного типу. Більшість країн обрали незалежну модель ОУВП. Склад усіх ОУВП, зазвичай, є одним з наступних:

1.  незалежні, незаангажовані особи, яких обирають на основі їхньої компетенції;
2.  представники зареєстрованих політичних партій (тобто заангажовані члени);
3.  поєднання двох попередніх варіантів.

Оскільки рішення приймаються а підготовка здійснюється на різних рівнях (загальнодержавний, окружний тощо), ОУВП зазвичай мають також підрозділи, що функціонують на кожному з рівнів.

### Чому склад органів управління виборчим процесом має важливе значення?

Вибори складаються з багатьох складних та взаємозалежних процесів, починаючи з визначення меж округів та закінчуючи транспортуванням бюлетенів в округи. Ці процеси повинні виконуватися не тільки на належному рівні, але і в вузьких часових рамках. Працівники ОУВП повинні бути достатньо компетентними, щоб забезпечити успішну організацію виборчого процесу.

Для адміністрування демократичних виборів, ОУВП повинні бути і виглядати за сторони неупередженими, незалежно від того, чи вони є юридично незалежні. Це є надзвичайно важливо, тому що в процесі адміністрування виборів приймаються і виконуються важливі рішення, які можуть мати вплив на результати виборів і довіру громадян до цих результатів. Інформація про склад ОУВП, включаючи відповідну інформацію про певних членів комісій та працівників усіх рівнів, дозволяє виборцям та суб'єктам виборчого процесу оцінити неупередженість ОУВП. Зацікавлені сторони також можуть вивчити інформацію про осіб які керують цим процесом від виборів до виборів, особливо на місцевому рівні, щоб дослідити, наприклад, чи може бути присутнім тиск або вплив на не, як укомплектовуються виборчі дільниці та інші підрозділи.

### Приклад даних органів управління виборчим процесом

Такі дані повинні включати інформацію про всі підрозділи органу управління виборчим процесом, наприклад на загальнонаціональному, районному або обласному, окружному рівні, на рівні виборчої дільниці тощо; кількість посадових осіб на кожному рівні (відповідно до виборчого законодавства), інформація про склад (напр. партійна приналежність якщо члени заангажовані), кваліфікація та тривалість перебування на посаді (чи є перебування постійним чи тимчасовим); інформація щодо кожного окремого посадовця (назва посади (напр. Головуючий, Заступник секретаря), ім'я, стать, рік народження, контактна інформація, заангожований чи незаангажований та, якщо заангажований, партійна приналежність). Незалежна комісія з встановлення меж округів в Кенії зобов'язана публікувати імена та кваліфікаційні дані кожного претендента на посаду голови та членів в офіційному урядовому виданні [_Kenya Gazette_](http://kenyalaw.org/kenya_gazette/gazette/volume/OTQx/Vol.%20CXV%20-%20No.%2078), на сайті Комісії державної служби, та в двох загальнонаціональних газетах. The [Виборча комісія Замбії (FEBCs)](http://www.elections.org.zm/) публікує список кваліфікаційних даних, зобов'язань та службових обов'язків різних посадових осіб на своєму сайті, включаючи місцевих та окружних посадовців, уповноважених з контролю за проведенням голосування, асистентів з проведення виборів та тренерів. Під час останніх загальнонаціональних виборів, виборчі комісії України (2014), Грузії (2013), Киргизстану (2011) та Молдови (2014) опублікували списки з іменами та посадами (напр. голова, заступник голови, секретар) членів виборчих комісій на кожній дільниці, а також імена та посади членів окружних та центральної комісій.
