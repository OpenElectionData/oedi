---
title: 'Виборчі дільниці'
title_short: ''
chapter_id: 32
section: 3
---

![Polling Stations]({{ site.url }}/\_assets/images/inventory/categories/polling-stations.png)

### Що таке виборча дільниця?

Виборчі дільниці є основною одиницею проведення виборів. Виборча дільниця – це місце, де мають голосувати певні виборці в день виборів. Якщо точніше, виборців зазвичай вносять до списку певної виборчої дільниці для голосування. Будучи місцем, призначеним кожному виборцю для голосування, виборчі дільниці є елементом системи проведення голосування та підрахунку голосів. Зазвичай, кілька сусідніх виборчих дільниць утворюють більші географічні елементи – виборчі округи (див. [Межі виборчих округів](/uk/guide/key-categories/electoral-boundaries/)). В якості загального принципу, при встановленні кількості та розташування виборчих дільниць, необхідно брати до уваги географію проживання виборців. Наприклад, в густонаселених зонах, таких як міські центри, повинно бути (пропорційно) більше виборчих дільниць, ніж у малонаселених, сільських місцевостях. В більшості країнах саме в виборчих дільницях підраховуються голоси, а результати вносяться в офіційні форми результатів. Таким чином, процес підрахунку на виборчих дільницях я першим етапом підбиття підсумків, і часто саме на цьому рівні отримуються найбільш детальні результати.

Виборці дільниці – це також **фізичне приміщення для голосування** куди виборці приходять, щоб віддати свій голос. Органи управління виборчим процесом (ОУВП) повинні забезпечувати чіткі процедури обрання та формування виборчих дільниць, а також їхнього забезпечення виборчими матеріалами. Виборчі дільниці повинні забезпечити доступність процесу голосування для усіх громадян, включаючи осіб з обмеженими можливостями. Для того, щоб забезпечити можливість проголосувати для осіб, які не можуть прийти до виборчої дільниці проголосувати, ОУВП повинні створити **повинні створити спеціальні або мобільні виборчі дільниці**. Наприклад, можна надавати мобільні скриньки для голосування та бюлетені особам, які не можуть залишити свої домівки через хворобу.

### Чому виборчі дільниці є важливими?

В виборчих дільницях зосереджено багато основних етапів виборчого процесу. Виборчі дільниці об'єднані межами виборчих округів для вибору їхніх представників. Вони також часто виконують роль центрів реєстрації виборців. На виборчих дільницях можуть проголосувати в день виборів закріплені за ними виборці. На виборчих також здійснюється підрахунок голосів, а результати підрахунку вносяться в офіційні форми для результатів. Отож, виборчі дільниці також є основною «одиницею аналізу» для осіб або груп, які хочуть оцінити процес та результат виборів.

Неналежна кількість або непропорційне розміщення виборчих дільниць може обмежити можливості для участі деяких виборців. Щодо розташування приміщень для голосування, виборчі дільниці повинні бути доступні, належно укомплектовані працівниками та мати усі необхідні матеріали для проведення голосування в день виборів. Якщо на виборчих дільницях недостатньо ресурсів чи матеріалів, наприклад, бюлетенів, право голосу деяких виборців може бути порушене. Належна підготовка дозволяє уникнути безладу та скупчення натовпу, забезпечує спокійне та організоване голосування. Інформація про розташування виборчих дільниць та їхні робочі години є важливою для громадян, які збираються взяти участь в голосуванні в день виборів. Для будь-яких партійних та незалежних груп, які планують проведення спостереження за виборами, потрібно отримати інформацію про виборчі дільниці задовго до дня виборів, щоб спланувати процес спостереження.

Багато груп зі спостереження за виборами намагаються розгортати мережу спостерігачів пропорційно до розміщення виборчих дільниць, для того щоб забезпечити більш репрезентативну картину виборчого процесу. Отож, їм надзвичайно важливо отримати інформацію про розташування виборчих дільниць завчасно. Об'єднання громадян, політичні партії та медіа також можуть використовувати інформацію про виборчі дільниці, щоб визначити будь-яку недостачу географічного розподілу, кількості або доступності виборчих дільниць. Інформація про матеріали та організацію виборчих дільниць дозволяє організаціям громадянського суспільства та політичним партіям оцінити різні аспекти перебігу процесу голосування в день виборів, відмічаючи як позитивні, так і негативні спостереження.

### Приклад даних про виборчі дільниці

Перед днем виборів ОУВП повинні опублікувати інформацію про усі виборчі дільниці, включаючи їхні адреси, примітки або вказівки, контактну інформацію членів виборчої комісії, географічні координати, імена та посади керівників комісій та назва підрозділу для звітування (напр., номер округу, імена і посади керівників окружних комісій), дата створення та тривалість функціонування, кількість потоків голосування або «столів» (якщо застосовно)[^1], кількість зареєстрованих виборців та максимальна кількість зареєстрованих виборців на дільниці.

ОУВП також повинні публікувати загальні процедури голосування на виборчих дільницях в день виборів, включаючи підготовку та постачання матеріалів та виборчі дільниці. Часто така інформація включена до інструкцій працівників виборчих комісій. Відповідна інформація може включати години роботи, внутрішнє планування виборчої дільниці, кількість скриньок для голосування, потік виборців та необхідне постачання виборчих матеріалів, таких як бюлетені та чорнила, які не стираються.

[^1]: В деяких країнах Африки, таких як Малаві та Замбія, на в приміщенні виборчої дільниці розташовані кілька «потоків голосування», тобто кімнат в яких відбувається голосування. В багатьох країнах Латинської Америки виборчою дільницею може називатися центр голосування (будівля), в якій столи (іспанською – «mesas») розміщені в кожній кімнаті, де виборчі можуть віддати свій голос. Вживаючи термін "виборча дільниця" в цьому документі, ми маємо на увазі найнижчий рівень на якому здійснюється голосування і підрахунок.
