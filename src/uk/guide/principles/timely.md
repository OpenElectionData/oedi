---
title: 'Принцип 1: Виборчі дані вважаються відкритими якщо вона надаються вчасно.'
title_short: 'Принцип 1: вчасно надані'
chapter_id: 10
section: 2
---

![вчасно надані]({{ site.url }}/\_assets/images/inventory/principles/timely.png)

Виборчі дані повинні надаватися в користування настільки швидко, наскільки це необхідно щоб їх можна було результативно використати. Дуже важливо публікувати виборчі дані вчасно, оскільки вони впливають на процеси прийняття рішень та участі виборців. Громадянам необхідно надати інформацію як зареєструватися, які партії та кандидати беруть участь у виборах, та де голосувати, щоб вони могли взяти участь в процесі та прийняти обґрунтоване рішення. Потенційним суперникам необхідна інформація щодо вимог до балотування, щоб вони могли проявити конкурентоздатність під час кампанії. Суперникам необхідна інформація про доступ до медіа та асигнування, щоб вони могли донести свою позицію до виборців. Окрім того, вчасне опублікування виборчих даних є також важливою частиною прозорості. Організаціям зі спостереження за виборами, політичним партіям та мас медіа потрібні виборчі дані для оцінки прозорості кампанії, її відповідності вимогам та відсутності фальсифікацій. Оскільки етапи [виборчого циклу](http://www.idea.int/elections/eea/images/Electoral-cycle.png) є незалежними та послідовними, вчасне опублікування даних у виборчій сфері є більш важливим, ніж у інших сферах.

Вчасне опублікування даних означає що данні повинні часто оновлюватися, як це відбувається під час реєстрації виборців та коли публікуються попередні результати голосування на дільницях. Користувачі повинні мати можливість швидко знайти оновлення. Наприклад, якщо результати голосування на дільниці були змінені і було опубліковано новий виправлений протокол, то будь-які внесені зміни повинні бути виділені з поміткою про причину (напр. виправлення незначних математичних помилок) та дату (напр. штамп з датою внесення останніх змін) їх внесення. Завдяки вчасній публікації даних, органи управління виборчим процесом (ОУВП) можуть продемонструвати надійність виборчого процесу.

> **Як вчасність опублікування даних розгортає свої можливості протягом виборчого процесу?**
>
> На етапі планування та виконання, важливо щоб ОУВП публікували дані по бюджету для належного моніторингу процесу його виконання. Важливо надавати інформацію про те які органи керують виборчим процесом на конкретних етапах, щоб до них можна було звернутися з запитаннями, або притягнути їх до відповідальності щодо порушень в рамках їхнього повноваження. Вчасна інформація про закупівлі, особливо електронного обладнання, є необхідною для оцінки умов контракту та відповідності підрядника конкретним вимогам. Часто дуже важливо публікувати дані по певному етапу до його закінчення. Наприклад, виборцям необхідно мати можливість отримати інформацію про свій статус реєстрації та де можна зареєструватися до закінчення етапу реєстрації виборців. Партії та організації громадянського суспільства які працюють в цій сфері повинні вчасно отримувати інформацію під час процесу реєстрації виборців, щоб вони могли провести кампанію з реєстрації виборців, та переконатися що усі їхні прихильники зареєструвалися та матимуть можливість проголосувати в день виборів. Інформація про фінансування кампанії та розподіл медіа ресурсу повинна публікуватися швидко, щоб забезпечити чесність агітаційного періоду. Публікація попередніх результатів голосування на виборчих дільницях в режимі реального часу дозволить забезпечити прозорість процесу підрахунку голосів. Дані виборчих скарг повинні публікуватися швидко, щоб можна було оцінити їхній потенційний вплив на результати виборів та щоб сторони могли їх оскаржити. Завдяки публікації даних по процесу підрахунку голосів, організації зі спостереження за виборами та мас-медіа можуть оцінити прозорість цього процесу та зміцнити довіру громадян.
